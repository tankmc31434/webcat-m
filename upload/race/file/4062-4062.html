<p>The need-to-know</p>

<ul>
	<li>แมวตื่นตัว อยากรู้อยากเห็นตลอดเวลา</li>
	<li>เข้ากับคนง่ายและต้องการการดูแล</li>
	<li>แมวช่างพูด</li>
</ul>

<ul>
	<li>รูปร่างผอมเพรียวและสง่างาม</li>
	<li>ต้องดูแล/ตัดขนสัปดาห์ละครั้ง</li>
	<li>สายพันธุ์แพ้ง่าย</li>
</ul>

<ul>
	<li>Indoor cat</li>
	<li>อาจต้องทำความคุ้นเคยก่อนนำมาคลุกคลีกับลูก</li>
</ul>

<p><img alt="Sphynx cat is standing on a windowsill" src="https://www.purina.co.th/sites/default/files/styles/ttt_image_510/public/2021-01/Sphynx.1.jpg?itok=M7UluP88" /></p>

<h2>ลักษณะนิสัย</h2>

<p>แมวสฟิงซ์เข้าสังคมเก่ง ซุกซน เป็นมิตร และชอบให้คนสนใจ แมวไร้ขนพันธุ์นี้มักคอยต้อนรับเจ้าของเมื่อกลับถึงบ้าน และยังคุยเก่งอีกด้วย เป็นแมวที่ฉลาด ขี้เล่น และน่ากอด สฟิงซ์เป็นสุดยอดแมว &ldquo;ขี้อ้อน&rdquo; ชอบนอนใต้ผ้าห่มกับเจ้าของ อุณหภูมิร่างกายของสฟิงซ์สูงกว่าแมวทั่วไปโดยเฉลี่ย 1-2 องศา และกินเก่งมากซึ่งเป็นการชดเชยความร้อนที่สูญเสียไปจากร่างกาย ผู้เลี้ยงไม่ควรทิ้งสฟิงซ์ไว้ในที่หนาวเย็นเพราะเป็นสายพันธุ์ที่ไม่ทนอากาศหนาวจัด นอกจากนี้ยังไม่ชอบนั่งบนพื้นเย็น ๆ และชื่นชอบระบบทำความร้อนแบบทั่วทั้งหลังเป็นที่สุด ถ้าต้องพาออกนอกบ้านควรทาครีมกันแดดเพื่อปกป้องผิว</p>

<p><img alt="Sphynx cats are having a nap on the sofa" src="https://www.purina.co.th/sites/default/files/styles/ttt_image_510/public/2021-01/Sphynx.2.jpg?itok=Je7PNOF_" /></p>

<h2>ประวัติความเป็นมา</h2>

<p><strong>ถิ่นกำเนิด:</strong>&nbsp;แคนาดา</p>

<p><strong>ชื่ออื่น ๆ:</strong>&nbsp;แคนาเดียน แฮร์เลส แคท</p>

<p>&ldquo;แมวไร้ขน&rdquo; มีประวัติยาวนานหลายชั่วอายุคน ว่ากันว่าชาวแอซเท็คก็เลี้ยงแมวไร้ขนด้วยเช่นกัน สฟิงซ์เป็นแมวไร้ขนสายพันธุ์แรกที่มีการเพาะพันธุ์เพื่อให้ได้ลักษณะนี้ &nbsp;โครงการเพาะพันธุ์เริ่มขึ้นเมื่อปีค.ศ.1966 ในรัฐออนแทรีโอ ประเทศแคนาดา เมื่อมีแมวบ้านให้กำเนิดลูกแมวเพศผู้ไร้ขนตัวหนึ่ง อย่างไรก็ดี แมวสฟิงซ์ส่วนใหญ่ในปัจจุบันมีเชื้อสายมาจากลูกแมวไร้ขนสามตัวในเมืองโทรอนโตในปีค.ศ.1978</p>

<p><a href="https://www.purina.co.th/find-a-pet/cat-breeds/sphynx#accordion_body_0">สุขภาพและปัญหาที่มักพบ</a></p>

<p>สายพันธุ์นี้มักมีปัญหาผิวหนัง รวมถึงผื่นคันและเชื้อรา ผู้เลียงต้องปกป้องผิวของแมวพันธุ์นี้จากการอักเสบของผิวไหม้แดด สฟิงซ์ก็เหมือนกับแมวทุกสายพันธุ์ที่ควรได้รับวัคซีนและตรวจสุขภาพเป็นประจำทุกปีเพื่อห่างไกลจากโรค</p>
