<p>The need-to-know</p>

<ul>
	<li>แมวขี้เล่นขี้สงสัย</li>
	<li>เป็นมิตรแต่รักอิสระ</li>
	<li>แมวเงียบ</li>
</ul>

<ul>
	<li>รูปร่างใหญ่และตันกว่าปกติ</li>
	<li>ต้องดูแล/ตัดขนสัปดาห์ละครั้ง</li>
	<li>สายพันธุ์ที่ไม่ก่อให้เกิดอาการแพ้</li>
</ul>

<ul>
	<li>ต้องการพื้นที่นอกบ้านบ้าง</li>
	<li>อาจต้องทำความคุ้นเคยก่อนนำมาคลุกคลีกับลูก</li>
</ul>

<p>&nbsp;</p>

<p><img alt="Woman is holding her pet - British Shorthair cat" src="https://www.purina.co.th/sites/default/files/styles/ttt_image_510/public/2021-01/British%20Shorthair.1.jpg?itok=BVesbRvC" /></p>

<h2>ลักษณะนิสัย</h2>

<p>น้องแมวบริติช ช็อตแฮร์ นั้นน่ารัก เรียบร้อย และเข้ากับคนอื่นง่าย ทำให้น้องกลายเป็นแมวเลี้ยงที่ลงตัวมากสำหรับครอบครัว น้องแมวบริติช ช็อตแฮร์ ชอบที่จะเป็นรักและสนใจจากคนรอบข้าง แต่ก็ไม่ได้เรียกร้องความสนใจจนมากเกินไป น้องมักชอบเดินตามเจ้าของไปรอบๆ บ้านแล้วนั่งลงข้างๆ ไม่ว่าคุณจะทำอะไร</p>

<p>บริติช ช็อตแฮร์ เป็นน้องแมวที่ค่อนข้างสงบเสงี่ยม ไม่ค่อยส่งเสียงดังหรือร้องเรียกในสิ่งใดใดที่ต้องการ น้องจะไม่ปีนขึ้นมานั่งบนตักขอให้คุณเกาคางให้แต่จะนั่งข้างๆ อีกอย่างคือเพียงแค่ลูบกันก็พอไม่ต้องอุ้มไปไหนมาไหนมากก็ได้</p>

<p>น้องแมวบริติช ช็อตแฮร์ เป็นแมวที่ต้องการกิจกรรมและออกกำลังกายในระดับปานกลาง แน่นอนว่าตอนยังเป็นเด็กน้องๆ จะมีพลังงานสูงมาก แต่ก็จะสงบลงเมื่อเริ่มโตเป็นผู้ใหญ่ แมวบริติช ช็อตแฮร์ ที่โตแล้วส่วนใหญ่เลือกที่จะนอนกลิ้งบนโซฟามากกว่าออกไปเล่นข้างนอก แต่ก็มีน้องแมวบางตัว (ส่วนใหญ่จะเป็นตัวผู้) ที่ยังชอบทำตัวโก๊ะเหมือนเด็กน้อยอยู่</p>

<p>แมวบริติช ช็อตแฮร์ ไม่ค่อยมีชื่อเสียงในเรื่องของการทำลายข้างของและเฟอร์นิเจอร์ น้องๆ มักทำตัวเหมือนเป็นผู้ที่ได้รับการอบรมมารยาทมาอย่างดีแล้ว และพร้อมที่จะต้อนรับแขกที่มาบ้านด้วยความสุภาพอ่อนโยนแต่มั่นใจสมกับเป็นผู้ดีอังกฤษ</p>

<p><img alt="British Shorthair cat is having a nap on the sofa" src="https://www.purina.co.th/sites/default/files/styles/ttt_image_510/public/2021-01/British%20Shorthair.2.jpg?itok=XMXA_05s" /></p>

<h2>ประวัติความเป็นมา</h2>

<p><strong>ถิ่นกำเนิด:</strong>&nbsp;อังกฤษ</p>

<p>ประวัติและความเป็นมาของแมวบริติช ช็อตแฮร์<br />
หลายคนอาจไม่เคยสังเกต แต่คุณอาจจะเติบโตมากับแมวบริติช ช็อตแฮร์ ก็เป็นได้ น้องแมวสายพันธุ์นี้ว่ากันว่าเป็นหนึ่งในสายพันธุ์ที่เก่าแก่ที่สุดของยุโรป แมวบริติช ช็อตแฮร์ ปรากฎอยู่ในนิทานและเรื่องเล่าของประเทศอังกฤษและยุโรปในหลายเรื่อง ไม่ว่าจะเป็นเจ้าเหมียวแสนฉลาด Puss in Boots หรือเจ้าแมวยิ้มกว้าง Cheshire ใน Alice in Wonderland</p>

<p>ต้นกำเนิดของแมวสายพันธุ์บริติช ช็อตแฮร์ (British Shorthair) นี้ เชื่อกันว่ามาจากชาวโรมันโบราณที่ได้บุกมายึดครองประเทศอังกฤษและได้นำแมวบ้านสายพันธุ์อียิปต์มาเลี้ยง และเมื่อแมวเหล่านี้ผสมกับแมวป่าสายพันธุ์ยุโรปทั่วไปก็ทำให้ถือกำเนิดสายพันธุ์บริติช ช็อตแฮร์</p>

<p>ด้วยการเพิ่มขึ้นของความนิยมในการเลี้ยงแมวในเกรทบริเตนช่วงยุควิคตอเรีย เหล่าผู้คลั่งไคล้แมวได้พยายามทำการปรับปรุงและสร้างมาตรฐานสายพันธุ์ให้กับแมวบริติช ช็อตแฮร์ ว่ากันว่าในงานแสดงโชว์แมวในช่วงแรกนั้น บริติช ช็อตแฮร์เป็นแมวเพียงสายพันธุ์เดียวที่ถือว่าเป็นพันธุ์แท้</p>

<p>สงครามโลกทั้งสองครั้งได้ลดจำนวนน้องแมวบริติช ช็อตแฮร์ ลงไปอย่างมาก หลังสงครามโลกครั้งที่สอง มีแมวบริติช ช็อตแฮร์ เหลืออยู่เพียงน้อยนิด แต่ต้องขอบคุณความพยายามของเหล่านักเพาะพันธุ์และผู้ที่นิยมชมชอบในแมวบริติช ช็อตแฮร์ ที่ทำให้น้องแมวสายพันธุ์นี้กลับมาได้อีกครั้ง สมาคมสายพันธุ์แมวแห่งอเมริกา (American Cat Association) ได้รู้จักแมวบริติช ช็อตแฮร์ มาตั้งแต่ปี ค.ศ. 1967 แล้วแต่ยังไม่ทำการรับรองสายพันธุ์ให้จนกระทั้งปี ค.ศ.1980</p>

<p>ขนาดของแมวบริติช ช็อตแฮร์<br />
น้องแมวบริติช ช็อตแฮร์ ถือเป็นแมวขนาดกลางค่อนไปใหญ่ โดยเฉลี่ยน้ำหนักตัวอยู่ที่ 3.5 - 9 กิโลกรัม ความสูงเฉลี่ย 10-14 นิ้ว ความยาวเฉลี่ยอยูที่ 20 &ndash; 25 นิ้ว ใบหน้ากลมมีแก้มยุ้ยน่ารัก ในหูขนาดกลางค่อนข้างกลม ดวงตากลมโต รูปร่างกลมอกหนา มีขาที่แข็งแรงพร้อมอุ้งเท้ากลม หางที่หนาปลายมน ทำให้แมวบริติช ช็อตแฮร์ ดูไม่ต่างไปจากน้องตุ๊กตาน่ากอดดีดีนี่เอง</p>
