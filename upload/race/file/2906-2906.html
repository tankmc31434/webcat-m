<p>The need-to-know</p>

<ul>
	<li>แมวขี้เล่นขี้สงสัย</li>
	<li>เป็นมิตรแต่รักอิสระ</li>
	<li>แมวเงียบ</li>
</ul>

<ul>
	<li>รูปร่างผอมเพรียวและสง่างาม</li>
	<li>ต้องดูแล/ตัดขนสัปดาห์ละครั้ง</li>
	<li>สายพันธุ์ที่ไม่ก่อให้เกิดอาการแพ้</li>
</ul>

<ul>
	<li>ต้องการพื้นที่นอกบ้านบ้าง</li>
	<li>อาจต้องทำความคุ้นเคยก่อนนำมาคลุกคลีกับลูก</li>
</ul>

<p><img alt="Russian Blue cat is watching at someone" src="https://www.purina.co.th/sites/default/files/styles/ttt_image_510/public/2021-01/Russian%20Blue.1.jpg?itok=i3fGQbdm" /></p>

<h2>ลักษณะนิสัย</h2>

<p>รัสเซียนบลูเป็นแมวรักสงบและตกใจง่าย บางครั้งขี้อายและเก็บตัว แต่ขึ้นชื่อว่าเป็นแมวที่จงรักภักดีกับเจ้าของที่มันเลือกไว้อย่างยิ่ง แมวสายพันธุ์นี้อาจระแวงคนแปลกหน้าและใช้เวลาสร้างความสัมพันธ์กับมนุษย์สักพัก แต่เมื่อได้อยู่ในสภาพแวดล้อมที่ชื่นชอบแล้ว ก็จะเล่นของเล่นและชอบกระโดด ปีนป่าย และวิ่งไปมาอย่างปราดเปรียวและเท้าเบาที่สุดเชียว</p>

<p><img alt="Russian Blue cat is washing paws" src="https://www.purina.co.th/sites/default/files/styles/ttt_image_510/public/2021-01/Russian%20Blue.2.jpg?itok=0-l8lVt3" /></p>

<h2>ประวัติความเป็นมา</h2>

<p><strong>ถิ่นกำเนิด:</strong>&nbsp;รัสเซีย</p>

<p>แมวรัสเซียนบลูเดิมรู้จักกันในชื่อ &ldquo;แมวอาร์คแองเจิล&rdquo; (Archangel Cat) เพราะเชื่อกันว่าแมวเดินทางมายุโรปทางเรือจากท่าเรือชื่อว่า &ldquo;อาร์คแองเจิล&rdquo; (Arkhangel&#39;sk) ในประเทศรัสเซีย นอกจากนี้ยังเป็นที่รู้จักกันในชื่อ &ldquo;แมวสเปน&rdquo; และ &ldquo;แมวมอลทีส&rdquo; โดยเฉพาะอย่างยิ่งในสหรัฐอเมริกาที่มีการเรียกชื่อนี้เรื่อยมาจนถึงต้นศตวรรษ อย่างไรก็ดี มีหลักฐานบ่งชี้ว่ารัสเซียนบลูจริง ๆ แล้วมีถิ่นกำเนิดมาจากรัสเซีย แมวในแถบสแกนดิเนเวียจำนวนมากมีสีขนคล้ายกับแมวพันธุ์รัสเซียนบลู แต่ลักษณะขนที่ขึ้นเรียงกันแน่นเป็นสัญญาณบ่งบอกว่าแมวพันธุ์นี้อาศัยอยู่ในเขตภูมิอากาศทางเหนือมากกว่า แม้แมวพันธุ์รัสเซียนบลูจะเด่นที่พันธุ์สีน้ำเงิน แต่จริง ๆ แล้วมีสีดำและสีขาวด้วยเช่นกัน โดยสีใหม่เหล่านี้ปรากฏในช่วงสงครามโลกครั้งที่สองเมื่อแมวรัสเซียนบลูที่หลงเหลืออยู่เพียงไม่กี่ตัวผสมพันธุ์กับแมวบริติชบลูและแมววิเชียรมาศเพื่อรักษาจำนวนประชากรเอาไว้</p>
