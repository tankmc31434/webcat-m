<p>The need-to-know</p>

<ul>
	<li>สุนัขเหมาะสำหรับเจ้าของที่มีประสบการณ์เลี้ยงสุนัข</li>
	<li>ต้องการการฝึกขั้นพื้นฐาน</li>
	<li>ชอบเดินเบา ๆ</li>
	<li>ชอบเดินวันละครึ่งชั่วโมง</li>
</ul>

<ul>
	<li>สุนัขขนาดเล็กจิ๋ว</li>
	<li>น้ำลายไหลให้น้อยที่สุด</li>
	<li>ต้องดูแล/ตัดขนสัปดาห์ละครั้ง</li>
	<li>สายพันธุ์ที่ไม่ก่อให้เกิดอาการแพ้</li>
</ul>

<ul>
	<li>สุนัขส่งเสียงเห่ามากเป็นพิเศษ</li>
	<li>สุนัขเฝ้าบ้าน ต้องเห่าและเตือน</li>
	<li>เข้ากันกับสัตว์อื่นได้ดี</li>
	<li>สุนัขครอบครัวที่ดี</li>
</ul>

<h2>ข้อมูลสำคัญ</h2>

<table>
	<tbody>
		<tr>
			<td><strong>อายุเฉลี่ย:</strong></td>
			<td>10&ndash;18 ปี</td>
		</tr>
		<tr>
			<td><strong>น้ำหนัก:</strong></td>
			<td>1.8&ndash;2.7กิโลกรัม</td>
		</tr>
		<tr>
			<td><strong>ส่วนสูง:</strong></td>
			<td>15&ndash;23เซนติเมตร</td>
		</tr>
		<tr>
			<td><strong>สีขน:</strong></td>
			<td>The Chihuahua has two coat types:&nbsp;short-haired and long-haired and comes in a variety of colours including solid colours such as: black; white; fawn; chocolate; grey or silver and tricolours such as: chocolate, black or blue with tan and white. They may also be spotted; brindle; merle as well as other markings</td>
		</tr>
		<tr>
			<td><strong>ขนาดตัว:</strong></td>
			<td>ขนาดเล็ก&nbsp;</td>
		</tr>
		<tr>
			<td><strong>ชื่อกลุ่มคนเลี้ยงสุนัข:</strong></td>
			<td>ทอย</td>
		</tr>
	</tbody>
</table>

<p><img alt="Three Chihuahuas" src="https://www.purina.co.th/sites/default/files/styles/ttt_image_510/public/2020-12/Chihuahua%20%28Smooth%20Coat%291.jpg?itok=tEnd4wdd" /></p>

<h2>ลักษณะนิสัย</h2>

<p>สุนัขสายพันธุ์ชิวาวา อยู่ในกลุ่มสุนัขเลี้ยงเป็นเพื่อน จัดว่าเป็นสายพันธุ์ที่มีความสง่างาม มีความกระตือรือร้น โดดเด่นที่ลักษณะของหัวที่กลมคล้ายกับลูกแอปเปิ้ล ตากลมโตแต่ไม่โปนออกมา ใบหูมีขนาดใหญ่ตั้งตรง กิจกรรมที่ชอบหนีไม่พ้นการอยู่ใกล้ๆ กับเจ้านายอันเป็นที่รัก และตามติดไปทุกที่ พร้อมที่จะกระโดดลงกระเป๋าทันทีที่เจ้าของจะพาออกไปช้อปปิ้ง</p>

<p>นอกจากชิวาวาจะเหมาะที่จะเลี้ยงในครอบครัวแล้ว ด้วยความฉลาดและเรียนรู้ได้เร็ว ทำให้ชิวาวาเป็นสุนัขอีกหนึ่งสายพันธุ์ที่สามารถเข้าแข่งในสนามประกวดสุนัขได้ไม่แพ้น้องหมาสายพันธุ์ใหญ่ๆ เลยนะ วิธีการสอนชิวาวาควรเน้นสอนแบบเชิงบวก เน้นการให้รางวัลเมื่อน้องหมาทำได้ เพราะชิวาวาจะไม่ตอบสนองคุณหรอกนะถ้ามาแรงใส่กัน</p>

<p>ด้วยนิสัยขี้สงสัยบวกกับความช่างสำรวจของชิวาวา จึงมักเกิดเหตุการณ์ที่น้องหมาแอบลอดซี่รั้วออกไปนอกบ้านอยู่บ่อยครั้ง จึงต้องระวังในจุดนี้เพื่อป้องกันการเกิดอุบัติเหตุและการปะทะกับน้องหมาที่อยู่นอกบ้าน</p>

<p>สำหรับครอบครัวที่มีเด็กให้อยู่ห่างจากชิวาวาก่อนดีกว่า เพราะสุนัขตัวเล็กมาก จึงมีโอกาสที่จะเกิดการบาดเจ็บของสุนัขเวลาเล่นกับเด็กๆ ได้ และแม้ว่าชิวาวาจะดูติดเจ้าของมาก แต่สำหรับคนแปลกหน้าแล้วยากที่ชิวาวาจะยอมไว้ใจ ดังนั้นถึงแม้สุนัขจะตัวจิ๋ว แต่ก็ช่วยเฝ้าบ้านได้ดีไม่แพ้กับสุนัขตัวใหญ่ๆ</p>

<p>ที่สำคัญที่สุดคือชิวาวามักจะลืมไปว่าตัวเองเป็นสุนัขตัวเล็ก และพร้อมบวกกับสุนัขตัวใหญ่แสนดุดันแบบไม่มีอาการเกรงกลัว เวลาเจ้าของพาชิวาวาออกไปเดินเล่นก็ระมัดระวังไม่ให้ตัวจิ๋วไปป่วนใคร เพื่อความปลอดภัยของสุนัขชิวาวาเอง</p>

<p>ขนาดของชิวาวา<br />
น้ำหนักตัวตามสายพันธุ์โดยเฉลี่ยไม่เกิน 2.7 กิโลกรัม (6 ปอนด์) ความสูงโดยเฉลี่ยอยู่ที่ 6-8 นิ้ว และมีอายุเฉลี่ยอยู่ที่ 14-16ปี ยิ่งสุนัขชิวาวาเมื่อมีขนาดตัวโตเต็มวัย ก็มีโอกาสที่จะป่วยหรือไม่สบายมากขึ้น ชิวาวาที่มีขนาดใหญ่หรือ oversize จะมีน้ำหนักอยู่ที่ 5.4 กิโลกรัม เหมาะที่จะเลี้ยงกับครอบครัวที่มีเด็กเล็ก</p>

<p>บุคลิกของชิวาวา<br />
เรื่องมั่นใจบอกเลยว่าสุนัขชิวาวาไม่เป็นรองใครแน่นอน แถมยังมีความกระตือรือร้น ช่างสงสัย ขี้ตกใจ ไม่ไว้ใจคนแปลกหน้า และเหมาะที่จะเลือกสุนัขสายพันธุ์นี้เพื่อเลี้ยงเป็นเพื่อนในครอบครัว</p>

<p>โดยปกติแล้วชิวาวาจะมีความผูกพันธ์กับเจ้าของเพียงคนเดียวมากกว่า แต่เราก็สามารถแนะนำให้สุนัขสายพันธุ์ชิวาวารู้จักเพื่อนๆ หรือคนอื่นๆ ได้ตั้งแต่ยังอายุน้อยโดยการพาสุนัขไปพบเจอผู้คน ออกไปนอกบ้าน เพื่อให้มีประสบการณ์ที่ดีต่อการพบปะคนแปลกหน้า และเติบโตมาเป็นสุนัขชิวาวานิสัยดีมีความเป็นมิตร</p>

<p><img alt="Chihuahua sleeping on man's hands." src="https://www.purina.co.th/sites/default/files/styles/ttt_image_510/public/2020-12/Chihuahua%20%28Smooth%20Coat%292.jpg?itok=qoZeqMhC" /></p>

<h2>ประวัติความเป็นมา</h2>

<p><strong>ประเทศต้นกำเนิด:&nbsp;</strong>เม็กซิโก</p>

<p>ณ อารยธรรมอันเก่าแก่แห่งหนึ่งของโลกที่ทวีปอเมริกาใต้ ในยุคที่ชนเผ่ามายาและชนเผ่า Toltec ถือครองดินแดนแถบประเทศเม็กซิโก และเป็นเจ้าของพีระมิดขั้นบันได &ldquo;Chichen Itza&rdquo; 1 ใน 7 สิ่งมหัศจรรย์ของโลกยุคใหม่ เชื่อหรือไม่ว่าในซากปรักหักพังแห่งอารายธรรมเหล่านี้ จะมีภาพสลักและภาพเขียนของสุนัขพันธุ์ชิวาวารวมอยู่ด้วย จึงเป็นที่เชื่อกันว่าสุนัขสายพันธุ์ชิวาวา สืบเชื้อสายมาจากสุนัขพันธุ์ Techichi อันเป็นสัตว์เลี้ยงของชนพื้นเมืองโบราณทั้งชาวมายา, Toltec และ Aztec มีข้อสันนิษฐานว่าสุนัขสายพันธุ์ชิวาวาอาจมีส่วนผสมสายพันธุ์มาจาก Chinese Crested ที่เดินทางข้ามโพ้นทะเลจากจีนมาสู่แผ่นดินอเมริกาผ่านทางช่องแคบ Bering ดังนั้นอาจกล่าวได้ว่าเจ้าสุนัขตัวจิ๋วสายพันธุ์นี้ มีบรรพบุรุษเก่าแก่ยาวนานมากๆ เลยทีเดียว</p>

<p>นอกจากนี้ก็ยังมีบางหลักฐานจากทางฝั่งยุโรป ที่พระราชวัง Apostolic นครรัฐวาติกัน ที่พบภาพเขียนสีบนผนังปูน (Fresco) เขียนขึ้นราวปี ค.ศ.1482 โดยศิลปินชาวอิตาลีในยุคเรเนสซองก์ชื่อ Sandro Botticelli ประดับอยู่บนกำแพงโบสถ์ Sistine Chapel ทางฝั่งทิศใต้ ชื่อภาพว่า &ldquo;The Trials and Calling of Moses&rdquo; ปรากฎรูปของสุนัขรูปร่างหน้าตาคล้ายชิวาวารวมอยู่ด้วย แต่จากหลักฐานทางพันธุศาสตร์ที่ค้นพบในปัจจุบัน สามารถระบุบ่งชี้ได้ชัดเจนแล้วว่าสุนัขสายพันธุ์ชิวาวา มีดีเอ็นเอจำเพาะที่พบได้ในแถบแม็กซิโกยุคโบราณจริงๆ และอาจจะได้เดินทางมายังยุโรปในยุคแห่งการค้นพบแผ่นดินใหม่ของ คริสโตเฟอร์ โคลัมบัส นี่เอง เพราะในจดหมายที่นักสำรวจชื่อดังท่านนี้เขียนถึงกษัตริย์สเปน ก็มีการกล่าวถึงสุนัขสายพันธุ์ชิวาวาเอาไว้</p>
