<p>พอลองค้นว่าจะเลี้ยงแมวพันธุ์อะไรดี? มีเจ้าแมวพันธุ์เบงกอลขึ้นมาในลิสต์ก็คงจะตกใจกันบ่อย ๆ นะครับว่าเราเลี้ยงเสือได้ด้วยเหรอ จริง ๆ เบงกอลเป็นสายพันธุ์แมวชนิดหนึ่งที่มีลวดลายเหมือนเสือเท่านั้นครับ ไม่ใช่เสือเบงกอลจริง ๆ เพราะน้องถูกพัฒนาสายพันธุ์มาจากแมวดาวและแมวบ้านนั่นเอง<br />
<br />
&nbsp;</p>

<table>
	<tbody>
		<tr>
			<td>
			<p><strong>ลักษณะทางกายภาพ&nbsp;</strong></p>
			</td>
			<td>
			<p>มีรูปร่างลวดลายสวยงามเหมือนเสือจากัวร์ สีที่พบส่วนใหญ่คือสีน้ำตาลตัดดำ ขนสั้น หนาและนุ่ม หัวกลมเล็ก หูขนาดกลางปลายแหลม รูปร่างกำยำ ปราดเปรียว และมีขาที่แข็งแรงมาก ๆ&nbsp;</p>
			</td>
		</tr>
		<tr>
			<td>
			<p><strong>ลักษณะนิสัย</strong><strong>&nbsp;</strong></p>
			</td>
			<td>
			<p>เป็นหนึ่งในสายพันธุ์ที่ฉลาดที่สุดเลยครับ ทั้งยังมีพลังงานสูงมาก ชอบการปีนป่ายและส่งเสียงดัง วิ่งเก่ง เป็นมิตรแต่ค่อนข้างหวงอาณาเขต บ้านที่มีเด็กไม่ควรรับเลี้ยงตอนโต แต่สามารถรับเลี้ยงตั้งแต่ยังเป็นลูกแมวเพื่อให้น้องปรับตัวง่ายขึ้นได้ครับ</p>
			</td>
		</tr>
		<tr>
			<td>
			<p><strong>การดูแลเบื้องต้น&nbsp;</strong></p>
			</td>
			<td>
			<p>ควรพาไปเล่นออกกำลังกายสม่ำเสมอ มีของเล่นที่ให้ปีนป่ายได้ แต่ก็ต้องระวังการเลี้ยงในพื้นที่สูง ป้องกันน้อง<a href="https://ultravet-pet.com/cat-falling-from-height/">แมวตกจากที่สูง</a>เพราะเล่นไม่ระวังจนได้รับบาดเจ็บ และให้ความสำคัญกับอาหารที่มีโปรตีนเป็นหลัก เพราะน้องต้องการพลังงานเยอะมาก ๆ&nbsp;</p>
			</td>
		</tr>
	</tbody>
</table>
