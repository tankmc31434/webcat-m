<h2>ข้อมูลสำคัญ</h2>

<table>
	<tbody>
		<tr>
			<td><strong>อายุเฉลี่ย:</strong></td>
			<td>10&ndash;12 ปี</td>
		</tr>
		<tr>
			<td><strong>น้ำหนัก:</strong></td>
			<td>27&ndash;34&nbsp;กิโลกรัม</td>
		</tr>
		<tr>
			<td><strong>ส่วนสูง:</strong></td>
			<td>51&ndash;61&nbsp;เซนติเมตร</td>
		</tr>
		<tr>
			<td><strong>สีขน:</strong></td>
			<td>The Golden Retriever comes in various shades of gold from light to dark</td>
		</tr>
		<tr>
			<td><strong>ขนาดตัว:</strong></td>
			<td>ขนาดใหญ่</td>
		</tr>
		<tr>
			<td><strong>ชื่อกลุ่มคนเลี้ยงสุนัข:</strong></td>
			<td>สุนัขคาบเหยื่อ</td>
		</tr>
	</tbody>
</table>

<p><img alt="women with golden retriever in the park" src="https://www.purina.co.th/sites/default/files/styles/ttt_image_510/public/2020-12/GettyImages-1139905560%20%282%29.jpg?itok=VvEF-0zF" /></p>

<h2>ลักษณะนิสัย</h2>

<p>สุนัขโกลเด้น รีทริฟเวอร์ นั้นเป็นสุนัขที่เป็นมิตรและนิสัยดีเป็นอันดับต้นๆ ในบรรดาสุนัขทั้งหมด แต่เดิมสุนัขโกลเด้น รีทริฟเวอร์ ถูกปรับปรุงพันธุ์มาเพื่อเป็นผู้ช่วยของบรรดาผู้ที่ชื่นชอบการล่านกเป็ดน้ำ สุนัขพันธุ์นี้จึงค่อนข้างแอคทีฟ และมีพลังงานสูง มีนิสัยชอบคาบ รวมถึงกัดแทะสิ่งของต่าง ๆ</p>

<p>นอกจากจะเป็นผู้ช่วยที่ดีในเกมกีฬาแล้ว สุนัขโกลเด้น รีทริฟเวอร์ ยังทำหน้าที่เป็นสมาชิกครอบครัวได้อย่างดีเยี่ยมสุนัขพันธุ์นี้ชอบเป็นที่รักและจุดสนใจของผู้คน ชอบอ้อนเอาใจเจ้าของ เรียกได้ว่าเป็นสุนัขที่ชอบเข้าสังคมที่สุด จึงแทบไม่มีปัญหาในการอยู่ร่วมกับคนหรือสิ่งมีชีวิตชนิดอื่นเลย แต่ในทางกลับกันการที่ปล่อยโกลเด้น รีทริฟเวอร์ไว้ตัวเดียว อาจทำให้สุนัขรู้สึกเหงา และอาจนำไปสู่ปัญหาพฤติกรรมบางอย่าง เช่น การกัดแทะเฟอร์นิเจอร์ เป็นต้น ดังนั้นหากคิดที่จะเลี้ยงสุนัขโกลเด้น รีทริฟเวอร์ คุณต้องมั่นใจว่าคุณจะมีเวลาเล่น หรืออย่างน้อยที่บ้านควรมีคนอยู่เป็นเพื่อนกับเขา</p>

<p>ยิ่งไปกว่านั้นสุนัขโกลเด้น รีทริฟเวอร์ ยังเป็นสุนัขที่มีความเป็นเด็กสูง ทั้งนิสัยและพฤติกรรมแบบลูกสุนัขอาจติดตัวเขาไปจนกระทั่งอายุ 2 - 3 ปี (ในบางตัวอาจเป็นตลอดชีวิต) อีกทั้งยังเป็นหนึ่งในสายพันธุ์ที่ฉลาดมาก สามารถฝึกฝนและจดจำบทเรียนได้ดี แต่เนื่องจากนิสัยที่เหมือนเด็ก จึงพบว่าหลายครั้งสุนัขพันธุ์ก็นี้ถูกชักจูงและทำให้เสียสมาธิได้ง่าย เพราะฉะนั้นในการฝึกแต่ละครั้งอาจต้องใช้ระยะเวลาแค่สั้น ๆ แต่อาศัยการฝึกบ่อย ๆ และที่สำคัญการฝึกให้ลูกสุนัขเข้าสังคมได้ออกไปเจอผู้คน สิ่งมีชีวิต หรือเสียงที่หลากหลายตั้งแต่เด็ก จะช่วยให้พวกเขาโตมาเป็นสุนัขที่นิ่งมากขึ้น</p>

<p><img alt="Man with golden retriever on the rock" src="https://www.purina.co.th/sites/default/files/styles/ttt_image_510/public/2020-12/GettyImages-1185816870%20%281%29.jpg?itok=7EBQltK8" /></p>

<h2>ประวัติความเป็นมา</h2>

<p><strong>ประเทศต้นกำเนิด:&nbsp;</strong>อังกฤษ</p>

<p>หลายคนเข้าใจว่าสุนัขโกลเด้น รีทริฟเวอร์ สืบเชื้อสายมาจากสุนัขพันธุ์ Russian Sheepdog ที่ถูกซื้อมาจากคณะละครสัตว์ แต่ในความเป็นจริงแล้วสุนัขพันธุ์นี้ถูกพัฒนาสายพันธุ์ในประเทศสก็อตแลนด์ โกลเด้น รีทริฟเวอร์ ถูกเปิดตัวให้เป็นที่รู้จักครั้งแรกที่ The Kennel Club of England ประเทศอังกฤษ ในปี ค.ศ. 1911 โดยช่วงแรกสายพันธุ์นี้ถูกบันทึกไว้ว่าเป็น &ldquo;Retriever-Yellow of Golden&rdquo; และต่อมาถูกเปลี่ยนชื่อมาเป็น Golden Retriever ในปี ค.ศ. 1920 และถูกนำเข้าไปที่ประเทศสหรัฐอเมริกาในปี ค.ศ. 1925 และถูกบันทึกสายพันธุ์โดย American Kennel Club (AKC) ปัจจุบันสุนัขโกลเด้น รีทริฟเวอร์ กลายเป็นสายพันธุ์สุนัขที่คนนิยมเลี้ยงเป็นอันดับ 2 ของประเทศสหรัฐอเมริกา</p>

<p>มาตรฐานสายพันธุ์โกลเด้น รีทริฟเวอร์<br />
สุนัขโกลเด้น รีทริฟเวอร์ จัดเป็นสุนัขพันธุ์ใหญ่ ประเภทสุนัขเพื่อการกีฬา (Sporting dog) โดยมีความสูงประมาณ 21 - 24 นิ้ว และมีน้ำหนักอยู่ที่ 25 &ndash; 35 กิโลกรัม และมีอายุเฉลี่ยอยู่ที่ 10 &ndash; 12 ปี มีเฉดสีตั้งแต่น้ำตาลเข้ม สีเหลืองทอง ไปจนถึงสีเหลืองอ่อน</p>
