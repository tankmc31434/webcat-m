<h2>ภาพรวมที่สำคัญของสุนัขพันธุ์มอลทีส</h2>

<ul>
	<li>
	<h3>น้ำหนัก:</h3>
	&nbsp;สุนัขมอลทีสที่มีสุขภาพดีจะมีน้ำหนักประมาณ 3 &ndash; 4 กก.</li>
	<li>
	<h3>ส่วนสูง:</h3>
	&nbsp;ส่วนสูงโดยเฉลี่ยของมอลทีสในช่วงโตเต็มวัยจะอยู่ที่ประมาณ 7 &ndash; 9 นิ้ว</li>
	<li>
	<h3>อายุขัย:</h3>
	&nbsp;สุนัขสายพันธุ์นี้จะมีอายุขัยเฉลี่ยอยู่ที่ 12 &ndash; 15 ปี</li>
	<li>
	<h3>ขน:</h3>
	&nbsp;มอลทีสมีขนสีขาวยาวสลวย นุ่มน่าสัมผัส</li>
</ul>

<h2>อุปนิสัยและลักษณะพฤติกรรมของสุนัขพันธุ์มอลทีส</h2>

<ul>
	<li>สุนัขมอลทีสเข้ากับเด็ก ผู้สูงอายุ และสัตว์เลี้ยงชนิดอื่นได้ดี</li>
	<li>มอลทีสชอบเล่นและฝึกได้ง่าย</li>
	<li>แม้จะมีขนยาว แต่ขนไม่ค่อยร่วง-</li>
	<li>มอลทีสเหมาะกับการเลี้ยงในพื้นที่น้อยอย่างในอพาร์ทเมนท์</li>
	<li>สุนัขพันธุ์นี้ไม่จำเป็นต้องออกกำลังกายหนัก</li>
</ul>

<h2>ลักษณะเพิ่มเติมของสุนัขพันธุ์มอลทีส</h2>

<h3>ลักษณะทางกายภาพ:</h3>

<p>ด้วยขนาดตัวที่เล็กกระทัดรัดและดวงตาที่กลมโตเหมือนลูกกวาง ทำให้หลาย ๆ คนอดใจไม่ไหว ต้องเข้ามาอุ้มและกอดพวกเค้าให้หนำใจ! มอลทีสมีขนาดตัวเล็ก อุ้มได้ง่าย หัวมีลักษณะกว้าง ใบหน้ากลมมาพร้อมดวงตาและจมูกที่โดดเด่น มีใบพูพับและหางฟูฟ่องขดอยู่บริเวณสะโพก จุดเด่นของพวกเค้าอยู่ที่ขนสีขาวยาวปกคลุมทั่วลำตัว รวมไปถึงบริเวณใบหน้าและช่วงขา เพราะมีขนยาวเรียบตรง เจ้าของจึงสามารถแปลงโฉมพวกเค้าได้หลายลุคหลายสไตล์ สุนัขมอลทีสสามารถพบได้ใน 3 สีด้วยกัน</p>

<ul>
	<li>สีขาว</li>
	<li>สีเหลืองเลม่อน</li>
	<li>สีครีม หากคุณต้องการเลี้ยงมอลทีสพันธุ์แท้ หรือต้องการจุดสังเกตเพื่อแยกแยะ คุณสามารถทำได้โดยสังเกตลักษณะเหล่านี้</li>
	<li>มอลทีสพันธุ์แท้ต้องมีดวงตากลมโต สีดำเข้ม</li>
	<li>ลำคอต้องตั้งตรงเสมอ</li>
	<li>หางของมอลทีสมีลักษณะโค้ง และขดอยู่บริเวณสะโพก</li>
	<li>สุนัขมอลทีสเคลื่อนไหวคล่องตัวและรวดเร็ว</li>
	<li>อุ้งเท้าและเล็บของมอลทีสจะมีสีดำ</li>
</ul>

<h3>พฤติกรรมและลักษณะนิสัย:</h3>

<p>สำหรับสุนัขพันธุ์มอลทีส อุปนิสัยที่โดดเด่นของพวกเค้าคือความร่าเริง มีชีวิตชีวา อ่อนโยน และชอบแสดงความรักต่อเจ้าของ พวกเค้าปรับตัวเข้ากับเด็ก ผู้สูงอายุ รวมถึงสัตว์เลี้ยงชนิดอื่นได้ดี แต่จะดีกว่าหากได้รับการฝึกเข้าสังคมหรือทำความคุ้นเคยกับสัตว์ชนิดอื่นตั้งแต่เด็ก มอลทีสอยู่เพียงลำพังได้แค่ในช่วงเวลาสั้น ๆ มักจะมีปัญหาเมื่อต้องอยู่ลำพังเป็นเวลานาน โดยพวกเค้าจะเห่าไม่หยุดจนกว่าจะได้รับความสนใจ ถึงแม้จะเป็นสุนัขที่ไม่ได้มีพลังงานเยอะ แต่ก็จำเป็นต้องออกกำลังกายหรือทำกิจกรรมบ้าง</p>

<h2>การดูแลสุนัขพันธุ์มอลทีส</h2>

<p>หากคุณต้องการเลี้ยงมอลทีส เรื่องราวเหล่านี้คือสิ่งที่คุณควรรู้</p>

<ul>
	<li>
	<h3>สุขภาพ:</h3>
	&nbsp;&nbsp;โดยทั่วไปสุนัขมอลทีสเป็นสายพันธุ์ที่มีสุขภาพดี แต่เนื่องจากเป็นสุนัขพันธุ์เล็ก จึงควรดูแลอย่างใกล้ชิด ไม่ควรปล่อยให้ตกหรือกระโดดลงมาจากที่สูง เพราะอาจได้รับบาดเจ็บอย่างรุนแรงได้ สุนัขพันธุ์นี้ยังมีแนวโน้มจะเป็นโรคเส้นเลือดลัดข้ามตับ โรคกระดูกสะบ้าเคลื่อน และโรคหัวกระดูกต้นขาตายจากการขาดเลือดไปเลี้ยง ซึ่งเป็นโรคที่ส่งผลเสียต่อสะโพก ทำให้สูญเสียความแข็งแรง โดยโรคนี้มักจะพบในลูกสุนัขที่มีอายุไม่เกิน 1 ปี นอกจากนี้เจ้าของยังควรดูแลทำความสะอาดช่องปากและฟันให้พวกเค้าเป็นประจำ เพราะมีความเสี่ยงที่จะเกิดปัญหาในช่องปากได้เช่นกัน</li>
	<li>
	<h3>กรูมมิ่ง:</h3>
	&nbsp;&nbsp;สุนัขมอลทีสต้องได้รับการดูแลขนเป็นประจำ หากต้องการให้มีขนยาว ก็ควรแปรงขนสัปดาห์ละ 2 &ndash; 3 ครั้ง เพื่อไม่ให้ขนพันกันและกำจัดสิ่งสกปรกออกไป รวมถึงแนะนำให้มัดขนบริเวณหัวขึ้น เพื่อป้องกันไม่ให้ขนเข้าตา แต่หากต้องการให้ดูแลง่ายก็สามารถเล็มขนให้สั้นลงได้ นอกจากการแปรงขนเป็นประจำแล้ว การอาบน้ำทุกเดือนก็เป็นสิ่งสำคัญ เพราะช่วยขจัดสิ่งสกปรก และทำให้พวกเค้ามีขนนุ่มเงางาม การตัดเล็บและการทำความสะอาดใบหูก็ควรทำอย่างสม่ำเสมอ สุนัขมอลทีสมักจะมีคราบน้ำตา ขอแนะนำให้ปรึกษาสัตวแพทย์เพื่อให้แน่ใจว่าคราบดังกล่าวไม่ได้เกิดจากปัญหาสุขภาพ ทั้งนี้สามารถป้องกันคราบน้ำตาได้ด้วยการดูแลขนรอบดวงตาให้สะอาดและเช็ดให้แห้ง</li>
	<li>
	<h3>การออกกำลังกาย:</h3>
	&nbsp;&nbsp;สุนัขพันธุ์มอลทีสไม่จำเป็นต้องออกกำลังกายมาก แต่ควรออกกำลังหรือทำกิจกรรมอย่างการเดินเร็ว เดินระยะสั้น หรือเล่นเกมฝึกทักษะต่าง ๆ วันละ 30 นาที ในช่วงฤดูหนาว แนะนำให้ออกกำลังกายกลางแจ้งในระยะเวลาสั้น ๆ หรือใส่เสื้อกันหนาวเมื่อต้องทำกิจกรรมนอกบ้าน เนื่องจากพวกเค้าไม่มีขนชั้นใน จึงปรับตัวให้เข้ากับอุณหภูมิที่ต่ำเกินไปได้ไม่ค่อยดีนัก</li>
	<li>
	<h3>โภชนาการ:</h3>
	&nbsp;&nbsp;สำหรับมอลทีสอาหารที่แนะนำคือ อาหารสำหรับสุนัขพันธุ์ทอยโดยเฉพาะ โดยสามารถแบ่งการให้อาหารออกเป็น 2 มื้อต่อวัน แต่ควรกำหนดปริมาณให้เหมาะสมเพื่อป้องกันปัญหาน้ำหนักเกิน ทั้งนี้เจ้าของสามารถปรึกษาสัตวแพทย์เพื่อวางแผนการควบคุมน้ำหนักที่ถูกวิธีและปลอดภัยเพิ่มเติมได้</li>
	<li>
	<h3>การฝึก:</h3>
	&nbsp;&nbsp;มอลทีสเป็นสายพันธุ์ที่ควรได้รับการฝึกวินัยและการเข้าสังคมอย่างเหมาะสมตั้งแต่ในช่วงวัยลูกสุนัข พวกเค้าตอบสนองต่อการฝึกดี เชื่อฟังคำสั่ง แต่พวกเค้าอาจรู้สึกไม่สบายใจและเริ่มเห่าใส่คนแปลกหน้าได้ คุณต้องปลูกฝังความมั่นใจ รวมถึงฝึกให้พวกเค้าทำความรู้จักกับผู้คนและสภาพแวดล้อมใหม่ ๆ เพื่อให้รู้สึกคุ้นเคยและลดอาการตื่นกลัว</li>
</ul>

<h2>ประวัติความเป็นมาของสุนัขพันธุ์มอลทีส</h2>

<p>เชื่อกันว่าสุนัขมอลทีสมีถิ่นกำเนิดจากเกาะเล็ก ๆ ทางตอนใต้ของประเทศมอลต้า ในแถบทะเลเมดิเตอร์เรเนียน โดยมีการค้นพบภาพของสุนัขพันธุ์นี้บนเครื่องปั้นดินเผากรีกโบราณ ว่ากันว่านักปรัชญาชื่อดังอย่างอริสโตเติลก็ชื่นชอบสุนัขพันธุ์นี้เช่นกัน สุนัขมอลทีสนี้ได้รับการเพาะพันธุ์โดยขุนนางชาวโรมัน เพื่อใช้แสดงสถานะทางสังคม หลังจากการล่มสลายของจักรวรรดิโรมัน จำนวนสุนัขพันธุ์นี้ก็ลดน้อยลง ก่อนจะถูกชาวจีนเพาะพันธุ์สืบต่อมาอีกครั้ง ตัวอย่างคนดังที่เลี้ยงมอลทีส ได้แก่ บริตนีย์ สเปียส์, อีวา ลองโกเรีย, เจสซิกา ซิมป์สัน, แฮลลี เบร์รี, สตาร์ โจนส์, มาริลิน มอนโร, เอลวิส เพรสลีย์ และเอลิซาเบธ เทย์เลอร์</p>
